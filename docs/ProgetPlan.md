
<img style="float: right;" src="https://media.salonedellostudente.it/app/uploads/2020/05/07180748/bergamo-logo-700x473-1.png">

# Progetto di ingegneria del software
## Anno accademico 2022-2023
### Membri del team
•	Lorenzo Magni, matricola 1073257 <br>
•	Saif Bouchemal, matricola 1074800 <br>
•	Marianna Romelli, matricola 1072382 <br>
## Il nostro progetto
Abbiamo creato un gioco online disponibile su desktop chiamato Lupus in tabula. <br>
Lo scopo del gioco per i villaggeri è quello di ucidere i lupi, mentre quello dei lupi è quello di mangiare i villaggeri.

#### I personaggi <br>
Narratore, Cittadini, Lupi Mannari, Veggente, medium (da 10 giocatori in su), guardia del corpo (da 12 giocatori in su), indemoniato (da 15 giocatori in su), massoni (da 15 giocatori in su), gufo (da 15 giocatori in su), criceto mannaro (da 15 giocatori in su), mitomane (da 15 giocatori in su)
#### I ruoli <br>
•	Narratore: chiama il giorno e la notte e durante la notte chiama i ruoli e dirige <br>
•	Cittadini: durante il giorno decidono chi linciare e di notte dormono <br>
•	Lupi mannari: di solito sono 2 se sono più di 15 diventano 3, di notte, insieme, decidono chi uccidere <br>
•	Veggente: di giorno è un cittadino normale, ma di notte può scegliere qualcuno e vedere se è un lupo <br>
•	Medium: di notte può vedere se un morto è o no un lupo <br>
•	Guardia del corpo: dalla seconda notte può indicare qualcuno e proteggerlo dai lupi <br>
•	Indemoniato: è un cittadino comune ma patteggia per i lupi <br>
•	Massoni: SOLO la prima notte si riconosceranno e si difenderanno a vicenda <br>
•	Gufo: ogni notte indicherà una persona e la manda allo spareggio se si gioca in 20 o più sarà direttamente uccisa <br>
•	Criceto mannaro: di notte non può essere ucciso dai lupi ma se la veggente ne scopre il ruolo lo uccide <br>
•	Mitomane: dalla seconda notte può indicare qualcuno e se becca un lupo o un veggente ne diventa una copia <br>
#### Lo svolgimento
Il gioco prevede due fasi che si alternano, il giorno e la notte. Durante il giorno i cittadini discutono su chi dovranno linciare, di notte il narratore chiamerà tutti i giocatori che avranno un tempo prestabilito per svolgere i propri ruoli. <br>
I Cittadini vincono se eliminano i lupi, i lupi vincono se sono in ugual numero con i cittadini, l’indemoniato vince se vincono i lupi, il Criceto Mannaro vince se arriva vivo alla fine. <br>

#### Il gioco
Il gioco si divide in due fasi: la notte e il giorno. Di notte i lupi mannari sbranano un giocatore. Di giorno si discute e si lincia qualcuno, sperando che sia un lupo mannaro. Tra gli umani si cela un veggente che di notte è in grado di sondare la mente di un giocatore, e capire se si tratta di un lupo mannaro o meno.  <br>
 <br>
La notte <br>
Il moderatore dichiara l’inizio della notte (“è notte, chiudete tutti gli occhi”). Tutti i giocatori chiudono gli occhi.  <br>
Per coprire eventuali altri rumori, di notte tutti i giocatori battono ritmicamente una mano sul tavolo. Il moderatore chiama ad alta voce il veggente (per es. “il veggente apre gli occhi e sceglie una persona”).  <br>
Il veggente apre gli occhi e indica con un gesto un giocatore a sua scelta. Il moderatore gli risponde con un cenno del capo affermativo se il giocatore indicato è un lupo mannaro, negativo altrimenti. Il moderatore quindi chiama la fine della fase del veggente (“il veggente chiude gli occhi”), il quale richiude gli occhi. Nota: questa fase va giocata anche se il veggente è un fantasma, per non dare indizi agli altri; in questo caso il moderatore chiama il veggente e, poco dopo, la fine della fase senza che il veggente gli risponda. Il moderatore quindi chiama i lupi mannari (“i lupi mannari aprono gli occhi e scelgono una persona da sbranare”). I lupi mannari aprono gli occhi e si riconoscono. Dopodiché si mettono rapidamente e silenziosamente d’accordo su quale giocatore sbranare, indicandolo con un cenno.  <br> 
Il moderatore prende atto della decisione e chiama la fine della fase dei lupi mannari (“i lupi mannari chiudono gli occhi”), i quali richiudono gli occhi. A questo punto la notte è terminata. <br>
 <br>
Il giorno <br>
Il moderatore dichiara ora l’inizio del giorno (“è giorno, aprite tutti gli occhi”). Tutti i giocatori aprono gli occhi. Il moderatore dice al giocatore scelto dai Lupi Mannari che è stato sbranato! Questo giocatore da ora in poi non gioca più come personaggio ma come Fantasma! Egli deve astenersi da commenti e non può più parlare per il resto della partita. Egli riceve una carta fantasma, e il “Benvenuto!”. (Ricordate che non può rivelare il proprio personaggio!). <br>
I giocatori devono ora scegliere qualcuno da linciare; possono parlare fra loro per identificare chi siano i lupi mannari attraverso ipotesi, deduzioni e contraddizioni. I lupi mannari, mescolati tra i superstiti, tenderanno a convogliare i sospetti verso altri villici o verso il giocatore che reputano il veggente. Si può mentire liberamente, ma non si può mai mostrare la propria carta agli altri!  <br>
 <br>
Il linciaggio <br>
Dopo un massimo di tre minuti di discussione, il moderatore chiede a ogni giocatore, partendo da chi è a sinistra di quello che ha il “Benvenuto!” e procedendo in senso orario, chi secondo lui vada linciato. Tutti i giocatori, inclusi i fantasmi, prendono in mano il gettone voto, e al proprio turno votano mettendo il gettone davanti al giocatore che vogliono linciare (in questa fase, il lato su cui viene giocato l’indizio non ha importanza). I due giocatori con più voti (cioè con più gettoni davanti) sono indiziati. Eventuali casi di parità vengono risolti scegliendo chi è più vicino al giocatore col “Benvenuto!”, in senso orario.  <br>
Ogni giocatore riprende il proprio gettone voto. Il moderatore mette davanti ai due indiziati un indizio di licantropia a testa: uno riceve l’impronta, l’altro il ciuffo di peli.  <br>
I due giocatori indiziati possono difendersi con un ultimo breve discorso. Terminate le arringhe, i giocatori non indiziati e ancora vivi (esclusi quindi gli indiziati e i fantasmi) votano di nuovo il giocatore tra gli indiziati che verrà linciato. Questa votazione avviene in segreto e in contemporanea. 
I giocatori posano sul tavolo il gettone voto col lato che corrisponde all’indizio di licantropia del giocatore che vogliono linciare verso l’alto, e lo coprono con la mano. Quando tutti hanno scelto, i voti vengono rivelati allo stesso tempo, al comando del moderatore. Chi ha preso più voti è linciato e diventa un fantasma! In caso di parità viene linciato il più vicino in senso orario a chi ha il “Benvenuto!”.  <br>
Il moderatore recupera gli indizi, e dà al giocatore linciato una carta fantasma. Il giocatore linciato deve astenersi dal commentare la decisione, e non può più parlare fino alla fine della partita (né rivelare il proprio personaggio!).  <br>
A questo punto il giorno è terminato: si ricomincia con una nuova notte e così via, finché una fazione non vince.  <br>


## Project plan
Sviluppiamo l’applicativo per una community generica di giocatori. Inizialmente i requisiti li decidiamo noi e nel momento in cui l’applicazione sarà resa pubblica, gli utenti avranno modo di fare proposte di modifiche e miglioramenti tramite varie piattaforme social che potranno essere ragiunte dall’interno dell’applicazione. <br>
La nostra azienda è una società di sviluppo software costituita da Lorenzo Magni, Saif Bouchemal e Marianna Romelli al fine di progettare l’intera applicazione iniziale, in modo che possa poi essere il prototipo per possibili migliorie richieste dagli utenti o finanziatori. <br>
Il fine del nostro lavoro è di mettere sul mercato un prototipo del gioco per possibili futuri investitori per ricevere un eventuale finanziamento. <br>
Per quanto riguarda il compenso salariale, inizialmente non ci sarà e il nostro lavoro sarà finanziato successivamente dal possibile investitore. Saremo disposti a prendere in considerazione requisiti aggiuntivi richiesti dagli investitori, se necessario, al fine di migliorare o modificare l’applicazione come richiesto. <br>
La community sarà formata dagli utenti che hanno avuto l’opportunità di usufruire del nostro gioco. <br>
### 1.	Introduzione
Dopo un’attenta analisi dei requisiti scritti da noi mettendoci nei panni di un possibile utente, di seguito saranno riportati i passi seguiti al fine di realizzare una prima versione del sistema richiesto. <br>
Alla progettazione del sistema e allo sviluppo del primo prototipo lavorerà tutto il team composto da Lorenzo, Saif e Marianna. Successivamente saranno precisati i ruoli specifici per ognuno.  <br>
Dopo un primo incontro si decide di sviluppare fisicamente un’applicazione che implementi tale funzionalità: <br>
-	Sviluppo del gioco nella versione base funzionante <br>
-	Supporto della lingua inglese e della lingua italiana <br>
-	Multigiocatore remoto <br>
-	Interfaccia grafica <br>
-	Chat testuale <br>

Abbiamo stabilito che la prima versione sarà disponibile per la fine di dicembre 2022, quindi abbiamo all’incirca 70 giorni. <br>
Ci saranno degli incontri settimanali durante la fase di progettazione del software in modo da collaborare e discutere insieme, nonché avere un feedback dell’intero gruppo di lavoro. <br>
Entro fine dicembre renderemo il prototipo disponibile online in modo che gli utenti possano iniziare ad utilizzarlo ed a mandarci alcuni requisiti che vorrebbero implementare. <br>
### 2.	Modello di processo
Per il processo di sviluppo del prototipo abbiamo optato per un approccio di tipo Agile, infatti, puntiamo a rilasciare una versione di base del prodotto e integrarla mano a mano con piccoli aggiornamenti che porteranno con sé le funzionalità descritte sopra, in modo da facilitare anche le fasi di testing e debugging.  <br>
Fondamentalmente il processo di sviluppo sarà guidato dalle nostre idee e successivamente verranno integrate le richieste della community o di un eventuale finanziatore. <br>
Per tenere traccia dello sviluppo delle funzionalità richieste, optiamo per l'utilizzo delle issue su Github, che saranno assegnate settimanalmente a ogni componente del gruppo in base a quello che si decide nei meeting. Mano a mano che ognuno andrà a completare i punti che gli sono stati assegnati, le issue verranno chiuse e documenti e codice pubblicati sulla piattaforma. <br>
### 3.	Organizzazione del progetto
Le persone coinvolte nel progetto sono inizialmente solo il team di progettisti/sviluppatori e in seguito anche gli utenti della community.  <br>
L'intera documentazione riguardante il progetto sarà privata e disponibile per investitori su GitHub. In particolare, il team si incontra settimanalmente per analizzare il lavoro svolto dall'ultimo meet e pianificare le attività future, tracciando i task come issue su GitHub in modo che ogni persona del team sia al corrente di cosa stiano facendo gli altri. <br>
### 4.	Standards, linee guida e procedure
Il team ha deciso di sviluppare un'applicazione per implementare il sistema descritto. L'applicazione sarà suddivisa in due parti:  <br>
○  Client: si occupa dell'interfaccia grafica e di interagire con il server;  <br>
○  Server: gestisce l’andamento di una o più partite/giochi. <br>
La grafica del Client verrà sviluppato utilizzando linguaggi Web. <br>
### 5.	Attività di gestione
Abbiamo deciso di organizzarci secondo la filosofia della programmazione estrema, cioè (l’extreme programming). Ad esempio, la lettura del codice da parte dei colleghi, è un metodo di  test  molto  efficace, dunque nel metodo che utilizziamo noi lo si fa: due  programmatori  lavorano  insieme  sullo schermo di un computer. Uno fa la codifica, l'altro guarda alle spalle, dà consigli, nota  piccoli  errori,  fa  domande  e  così  via. In  qualsiasi momento, possiamo cambiare i ruoli. <br>
Gli incontri saranno settimanali e relativamente brevi, della durata di un'ora circa. Durante gli stessi potranno essere effettuate sessioni di brainstorming per condividere idee e risolvere problemi.  <br>
Il team di sviluppo si pone l'obiettivo di incontrarsi settimanalmente per aggiornarsi sullo stato dei lavori. In base alle esigenze si decide se effettuare la riunione virtualmente o se è necessario incontrarsi e svolgerla di persona.  <br>
Ad ogni incontro, i membri del gruppo espongono brevemente quali sono stati i punti portati avanti e quali sono state le problematiche incontrate sul proprio cammino. Mano a mano che si procede nell'esposizione, mediante l’utilizzo di issue, branch e commit teniamo traccia del lavoro svolto.  <br>
Alla fine del meeting ci si accorda su quali sono i punti da portare avanti; sarà il project manager ad assegnare a ciascun membro del gruppo, se stesso compreso, i compiti che dovranno essere eseguiti prima del prossimo incontro.  <br>
### 6.	Rischi
La durata è di 70 giorni e l’obbiettivo è quello di arrivare al termine con tutta la documentazione e il prototipo completo. In particolare, abbiamo stabilito come scadenza il 31 dicembre per la consegna dell’applicazione con le prime funzionalità così che la community possa testarla ed il 15 gennaio per l’applicazione implementata con le modifiche effettuate successivamente dalle richieste degli utenti. <br>
Essendo questo progetto inizialmente non commissionato abbiamo deciso di finanziarlo mediante una campagna di crowdfounding su kickstarter. Tali fondi sono necessari per sostenere i costi dello sviluppo e vi è il rischio che siano perduti in caso di mancato acquisito o finanziamento successivamente alla pubblicazione. <br>
### 7.	Membri
Utilizzando una modalità di sviluppo Agile, non c'è una vera e propria distinzione fra i ruoli nel gruppo. Inoltre, i task, decisi in comune accordo con il project manager, verranno inseriti come issue su Github e designati ad un programmatore. Nonostante questo, in una panoramica più generale possiamo definire i seguenti ruoli:  <br>
○  Project Manager e responsabile della comunicazione: Marianna Romelli<br>
○  Progettista Software: Lorenzo Magni<br>
○  Back-end e Front-end Developer: Lorenzo Magni e Saif Bouchemal<br>
○  Tester: Lorenzo Magni, Saif Bouchemal e Marianna Romelli<br>
### 8.	Metodi e tecniche
Il team inizialmente si incontra per creare lo USE-CASE DIAGRAM in modo da comprendere le funzionalità necessarie per la nostra applicazione. <br>
Svolgiamo poi il SEQUENCE DIAGRAM per alcune parti della nostra applicazione per comprendere meglio come dovrà essere implementato il lavoro. Anche per quanto riguarda il STATECHART DIAGRAM lo utilizziamo come base per il nostro lavoro di sviluppo. <br>
### 9.	Garanzie di qualità
Il team punta a sviluppare un software che rispetti i parametri di qualità indicati dal modello di McCall:  <br>
○ Correttezza <br>
○ Affidabilità <br>
○ Robustezza <br>
○ Integrità  <br>
○ Usabilità <br>

Per garantire la sicurezza utilizziamo librerie moderne e molto diffuse, aggiornate frequentemente e poco inclini ad avere vulnerabilità.  <br>
Inoltre, dividiamo il lato client da quello server, cosicché in futuro sarà possibile aggiornare separatamente le due parti.  <br>
Puntiamo a sviluppare un software che, oltre a rispettare i quality assurance, sia anche sicuro. <br>
Il nostro software non raccoglie dati personali e la chat di gioco sarà criptata end to end. <br>
### 10.	 Package di lavoro
Il protocollo di lavoro sarà costituito da tre moduli principali: il lato client, il lato server e una parte comune. In questo modo il modulo relativo all’interfaccia grafica sarà presente nel codice del client, la parte di gestione del modello sul server e il modulo comune sarà sfruttato come libreria su entrambi i lati.  <br>
### 11.	 Risorse
Le risorse designate al progetto sono un project-manager e due sviluppatori che lo affiancano. Il team utilizza IntelliJ per la scrittura di codice e per condividere con tutto il team il lavoro svolto si utilizza GitHub. Anche per quanto riguarda l'assegnazione dei compiti e la segnalazione di bug o problemi usiamo le issue di Github. In questo modo abbiamo un unico servizio su cui lavorare. <br>
Al team vengono forniti 3 computer, una connessione internet, una stanza ed un ufficio per collaborare. Il team può decidere di incontrarsi di persona per discutere del progetto e per collaborare in ufficio, oppure può decidere tranquillamente di svolgere il proprio lavoro da casa collaborando attraverso Discord. <br>
### 12.	 Budget e pianificazione
Al momento la suddivisione delle ore è raccolta privatamente e verrà resa pubblica in seguito. <br>
### 13.	 Cambiamenti
Oltre alle feature base incluse inizialmente nel prodotto e descritte al punto uno di questo documento, l'obiettivo sarà quello di mettere le basi per ulteriori funzionalità allo scopo di fornire un servizio più completo, in accordo con la community. Queste verranno inserite nelle successive versioni del software e includeranno:  <br>
-	Altre lingue oltre all’italiano e all’inglese <br>
-	Guida del gioco per una comprensione migliore <br>
-	Chat vocale <br>
-	Dare la possibilità al master del gioco di decidere i ruoli disponibili per i giocatori <br>
### 14.	 Consegna
Gli incontri sono fissati ogni settimana, il giorno può variare in base agli impegni, ma abbiamo comunque stabilito una frequenza settimanale in modo da rimanere aggiornati con lo sviluppo e concordare insieme i prossimi passi da svolgere. Per quanto riguarda la prima settimana di lavoro abbiamo deciso di trovarci tre volte per concordare come procedere e come suddividere il lavoro. <br>
